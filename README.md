# MancalaGame
Mankala jest to gra logiczna składająca się z 12 pól tzw. domków i dwóch większych tzw. domów. Do każdego z graczy należy sześć pól leżących przed nim i dom po jego prawej stronie. Na początku gry w każdym z pól znajdują się 4 kamienie.
# Zasady gry
## RUCH KAMIENI 
Ruch polega na wyjęciu wszystkich kamieni z któregokolwiek z 6 własnych pól i „rozsianiu” po jednym do kolejnych pól (nie omijając własnego domu i pól należących do drugiego gracza) w kierunku odwrotnym do wskazówek zegara. (jak na obrazku nr 2). Przy pełnym okrążeniu planszy kamienie omijają pole startowe. Jeżeli ostatni kamień wyląduje we własnym domku gracz wykonuje następny ruch. Jeśli nie – kolejkę przejmuje drugi gracz.
## PRZEJMOWANIE KAMIENI 
(BICIE) Jeśli ostatni kamień wyląduje na własnym pustym polu – gracz zabiera wszystkie kamienie z przyległego pola po drugiej stronie planszy i wraz z ostatnim rozsiewanym kamieniem umieszcza w swoim domu (zbicie). Jeżeli w przyległym polu nie ma kamieni nic nie jest przejmowane (bite). Tak samo, ruch nie kończy się biciem, jeżeli ostatni kamień wyląduje na pustym polu przeciwnika.
## CEL GRY 
Celem gry jest zebranie we własnym domu jak największej ilości kamieni.
## KONIEC GRY
Gra kończy się kiedy wszystkie pola jednego z graczy są puste. W takiej sytuacji pozostałe kamienie lądują w domu drugiego gracza. Wygrywa ten, kto zdobędzie większą ilość kamieni.
